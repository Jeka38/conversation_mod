Надійний, простий у використанні, ощадливо витрачає заряд акумулятора. Має вбудовану підтримку зображень, групових чатів і наскрізного шифрування.

Принципи проєктування:

* Бути максимально красивим та простим у використанні, не жертвуючи безпекою чи конфіденційністю
* Покладатися на існуючі, добре встановлені протоколи
* Не вимагати облікового запису Google, зокрема Google Cloud Messaging (GCM)
* Вимагати якомога менше дозволів

Функції:

* Наскрізне шифрування (від відправника до одержувача) за допомогою <a href="https://en.wikipedia.org/wiki/OMEMO">OMEMO</a> або <a href="http://openpgp.org/about/">OpenPGP</a>
* Надсилання та отримання зображень
* Зашифровані голосові та відеодзвінки (DTLS-SRTP) з DTMF-клавіатурою
* Інтуїтивно зрозумілий інтерфейс користувача, який відповідає вказівкам Android Design
* Зображення / Аватари для Ваших контактів
* Синхронізація з настільним клієнтом
* Конференції (з підтримкою закладок)
* Інтеграція адресної книги
* Кілька облікових записів / єдина папка вхідних
* Вбудований редактор зображень
* Дуже низький вплив на термін служби акумулятора

Функції XMPP:

Conversations Classic працює з будь-яким сервером XMPP. Проте XMPP — розширюваний протокол. Розширення також стандартизовані в так званих XEP. Conversations Classic підтримує кілька з них, щоб покращити загальний досвід користування. Може виявитися, що Ваш поточний сервер XMPP не підтримує цих розширень. Тому, щоб отримати максимум від Conversations Classic, розгляньте перехід на XMPP-сервер з підтримкою цих розширень або — ще краще — запускайте власний сервер XMPP для себе і своїх друзів.

На даний час підтримуються такі XEP:

* XEP-0050: Контекстові Команди, дозволяє взаємодіяти з мостами.
* XEP-0065: Байтові Потоки SOCKS5 (або mod_proxy65). Використовується для передачі файлів, якщо обидві сторони знаходяться за брандмауером (NAT).
* XEP-0163: Персональний Протокол Подій, для аватарів.
* XEP-0191: Команда Блокування, дозволяє Вам заносити спамерів у чорний список або блокувати контакти, не видаляючи їх зі свого списку.
* XEP-0198: Керування Потоками, дозволяє XMPP витримувати невеликі перебої в мережі та зміни основного TCP-з'єднання.
* XEP-0215: Пошук Зовнішніх Сервісів, дозволяє знаходити STUN- та TURN-сервери, коли аудіо-/відеодзвінок неможливо здійснити напряму.
* XEP-0237: Версіонування Списку Контактів, передусім для заощадження мобільного трафіку.
* XEP-0280: Повідомлення під Копірку, автоматично синхронізує надіслані повідомлення на настільний клієнт, чим дозволяє плавно перемикатися між мобільним і настільним клієнтами в рамках однієї розмови.
* XEP-0308: Виправлення Останнього Повідомлення, дозволяє відредагувати чи відкликати повідомлення.
* XEP-0313: Керування Архівом Повідомлень, синхронізує історію повідомлень із сервером. Дізнавайтеся про повідомлення, надіслані, поки Conversations Classic був офлайн.
* XEP-0352: Індикація Стану Клієнта, повідомляє серверу, чи працює Conversations Classic у фоновому режимі. Дозволяє серверу заощаджувати пропускну здатність, утримуючи неважливі пакети.
* XEP-0363: Завантаження Файлів за HTTP, дозволяє обмінюватися файлами в конференціях і з офлайн-контактами. Потребує додаткового компонента на Вашому сервері.
* XEP-0461: Відповіді на Повідомлення, надає підтримку привʼязаних до повідомлення відповідей, які також працюють із багатьма транспортами (мостами).
